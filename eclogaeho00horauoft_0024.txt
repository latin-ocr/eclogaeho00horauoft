xviii DE TEMPORIBUS LIBRORUM HORATII, διο.

cessisse testatur. Atqui nihil quicquam hic de Saeculari-
bus ludis proditur; sed aut ad Dianae aut Apollinis festum
spectat, quorum illud mense Auguste, hoc J ulio singulis an·
nis celebrabatur. Eodem pertinet Catulli carmen XXXV.
Dianae sumus in fide ; quod Saeculare etiam a viris doctis
pessime inscribitur3 cum nihil ibi de Saeculo habeatur,
isque diu diem obierit ante ludos Augusti Saeculares.
Tum et ΙΙ. 17. Ad Maecenatem aegrotum, immani para·
chronismo ad Horatii annum LV. ultra libri quarti tem·
pora ablegant; idque levi et futili argumento, quod eo
anno continua insomnia vexari coeperit Maecenas triennio
ante diem' fatalem ; quasi vero non plus semel in tam
longa vita aegrotaverit, quem Plinius major VII. 51. per-
petua fibre ab adolescentia laborasse tradidit. Illud vero
in Sermone VI. libri 2. Quid ? militibus promissa T rique·
tra Praedia Coesar, an est Itala tellure daturus ,9 non, ut
volunt, ad pugnam Actiacam annumque Flacci XXXV.
referendum erat, nec ad Philippensem annumve XXIV.
quippe de agrorum divisione hic agitur, quae post Siculam
de Pompeio victoriam et Lepidi deditionem in Campania
alibique facta est, anno Flacci XXXI. ut disertis verbis
narrat Dio pag. 456. 457. Plutarchus Antonio pag. 941.
Paterculus ΙΙ. 81. et Appianus p. 1176. Alia omnia pari
felicitate refutari possent; sed his fruere et vale.

