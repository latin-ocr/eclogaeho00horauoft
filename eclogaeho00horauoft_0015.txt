J. M. GESNERIAPRAEFATIO. ‘ ix

ratium, quod munus cumulate, et forte pluS‚ quam opus
erat, illi praestitum arbitror; quam ut ab intempestivis
emendationibus h. e. corruptionibus illum tuerer, et in
statum velut suum assererem. ¹

Quo plures lectores et studiosos habuit HoratiuS, eo
plures illi etiam manus admovere emendandi caussa co-
nati sunt, non aequo successu, dissimili nimirum ipsi ingenio
doctrinaque. Ingeniosi et eruditi viri sibi placuerunt, si
quid exsculpere possent elegantia Horatii, *ut ipsi arbitra-
bantur, dignius: sed primum illud ipsum judicium, Quid
sit in scriptore prope bis mille annorum elegantius? diffi-
cile est et ita multis saepe rationibus involutum, ut merito
hoc maxime in genere quo quis est doctior, tanto majoris
modestiae caussas habeat.

Et si demus viris doctis, (quod curn universim negari
propter humanae riaturae et rei ipsius conditionem non 'pos-
sit, tamen in hoc vel illo loco propter caussam modo indi-
catam concedi vix ac ne vix quidem potest) ipsos aliquid
invenisse accepta lectione melius, pulclirius ; an ideo illud
potius scripsisse Horatium, confectum est? Licuitne dor-
mitare, halucinari etiam Horatio?

Quid scripserit Flaccus, ea quaestio historica est: in ea
*testibus, h. e. libris antiquis, consentientibus praecipue,
credendum, quamdiu ipsi sibi fidem non abrogant, quam-
diu non dicunt aperte repugnantia. Sed videntur interdum
repugnare, quae, circumspecta rite omni circumstantia, in
concordiam possunt redigi eo, ut in musicis, jucundiorem,
quod habent aliquid pugnae admistum. Tali ὄὲὗμωεα non
observata fraudi fuere non nunquam Bentleio VaeC. Serm.
9„ 5. 79. et 103. Si quid autem sit etiam, quod a vitiosa

