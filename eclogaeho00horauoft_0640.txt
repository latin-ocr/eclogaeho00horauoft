583

quam paginarum sui exemplaris, aggressus est Aveman maximi
laboris, sed majoris taedii opus revolvendo omnes voces, quas Tre-
terus in Iudicem retulerat, et numeros paginarum mutando in nu-
meros librorum, minorum opusculorum, ex quibus libri constant,
atque adeo ipsorum versuum3 idque tam accurate praestitit, ut
saepe hominis diligentiam fuerim admiratus, et verissimum esse
compererim, quod ipse affirmat, numeros vocum indices nunquam
fallere, si exceperis Odam XI. et XIII. in libro Epoddn, quae
eundem versuum numerum in omnibus editionibus non habent
pro diversa ratione dimensionis earum Odarum. Egregiam plane
operam a Clarissimo Viro RICHARDO BENTLEIO in illus·
trando Horatio positam, quum Fratres lVetsteinii denuo typis de-
scriberent, visum fuit etiam fore e Re literaria, si Avemanni Index
praestantissimus editioni praestantissimae, tanquam corollarium
ultra pactum additum, subjiceretur, additis etiam Illustris Viri
Lectionibus variis, ut et praeclara Viri merita eo magis elucesce-
rent‚ et Tu non possis queri aliam 1n Indice, aliam m ipso Horatio
Lectionem exhiberi. Hujus rei curam eo suscepi lubentius, quo
mihi semper ante omnia dulcius fuit occasionem mihi dari navandi
non inutilem literatis operam. Postquam autem manus operi ad-
moveram, videbar mihi non male meriturus de ipso Horatio, si,
praeter Lectiones Viri Reverendi, etiam adderem ea, quae ad dic-
tionem Horatianam propius noscendam egregie videbantur facere,
multa enim, ex Graeco praesertim fonte hausta, non legebantur in
Indice, quorum tamen splendor et majestatem addit huic Auctori
et dignitatem, quaeque adeo ut noscerentur omnium intererat,
qui ab arte et elegantia instructiores volebant redire ab Horatii
lectione. ’

Relecto vigitur-cum cura Horatio, atque sepositis iis, quae usui
fore sperabam, videbam adeo crevisse observationes meas, ut pene
abjecerim consilium addendi quidquam, ne scilicet Index nimium

